<html lang="tr">
    <head>
        <meta charset="UTF-8"/>
    </head>
    <body>
        <h1 align="center">ATATÜRKÜN GENÇLİĞE HİTABESİ</h1> 
       <p> Ey Türk gençliği! Birinci vazifen; Türk istiklalini, Türk cumhuriyetini, ilelebet muhafaza ve müdafaa etmektir.<br>
       </p>
        <p>Mevcudiyetinin ve istikbalinin yegâne temeli budur. Bu temel, senin en kıymetli hazinendir. İstikbalde dahi seni<br>
        bu hazineden mahrum etmek isteyecek dâhilî ve haricî bedhahların olacaktır. Bir gün, istiklal ve cumhuriyeti<br>
        müdafaa mecburiyetine düşersen, vazifeye atılmak için içinde bulunacağın vaziyetin imkân ve şeraitini<br>
        düşünmeyeceksin. Bu imkân ve şerait, çok namüsait bir mahiyette tezahür edebilir. İstiklal ve cumhuriyetine<br>
        kastedecek düşmanlar, bütün dünyada emsali görülmemiş bir galibiyetin mümessili olabilirler. Cebren ve hile ile<br>
        aziz vatanın bütün kaleleri zapt edilmiş, bütün tersanelerine girilmiş, bütün orduları dağıtılmış ve memleketin<br>
        her köşesi bilfiil işgal edilmiş olabilir. Bütün bu şeraitten daha elim ve daha vahim olmak üzere, memleketin<br>
        dâhilinde iktidara sahip olanlar, gaflet ve dalalet ve hatta hıyanet içinde bulunabilirler. Hatta bu iktidar sahipleri,<br>
        şahsi menfaatlerini müstevlilerin siyasi emelleriyle tevhit edebilirler. Millet, fakruzaruret içinde harap ve bitap<br>
        düşmüş olabilir.
        </p>

        <p>Ey Türk istikbalinin evladı! İşte, bu ahval ve şerait içinde dahi vazifen, Türk istiklal ve cumhuriyetini<br>
        kurtarmaktır. Muhtaç olduğun kudret, damarlarındaki asil kanda mevcuttur.<br>
        </p>
        <b><i><h1 align=right><font face="vladimir scrip"></font></h1> MUSTAFA KEMAL ATATÜRK</h1>

    </body>